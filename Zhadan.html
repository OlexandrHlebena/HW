<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Жадан Сергій Вікторович</title>
</head>
<body>
    <h1>Жадан Сергій Вікторович</h1>
    <a href="#p1">Життєпис</a> <br>
    <a href="#p2">Громадська діяльність</a> <br>
    <a href="#p3">Письменницька і перекладацька творчість</a> <br>
    <a href="#p4">Висунення на Нобелівську премію з літератури</a> <br>
    <h2 id="p1">Життєпис</h2>
        <p>Народився 23 серпня 1974 року в українськомовній родині. Дитинство минало в Старобільську. У часи Перебудови 1990—1991 років поширював у містечку рухівські газети та національну символіку.

        Згодом, задля навчання в університеті, переїхав до Харкова. 1996 року закінчив Харківський національний педагогічний університет імені Г. С. Сковороди, факультет українсько-німецької філології.
            
        1996—1999рр. років навчався в аспірантурі цього ж університету. Захистив дисертацію, присвячену українському футуризму: «Філософсько-естетичні погляди Михайля Семенка» (2000 рік)[2].
            
        Із 2000 року — викладач кафедри української та світової літератури університету.
            
        Із 2004 року — письменник.
            
        У березні 2008 року роман Жадана «Anarchy in the UKR» в російському перекладі увійшов в «довгий список» російської літературної премії «Національний бестселер» (номінатора виступив російський письменник Дмитро Горчев). Ця ж книга в 2008 році увійшла в шорт-лист і отримала почесну грамоту конкурсу «Книга року» на Московській міжнародній книжковій виставці-ярмарку.
            
        У травні 2010 року журнал «GQ» вдруге висунув Жадана на звання «Людина року» в номінації «Письменники» за книгу «Червоний Елвіс» (перше висунення відбулося у 2008 році за «Anarchy in the UKR»). Критики називають Сергія Жадана одним з найкращих літераторів з країн колишнього СРСР, відзначають його вміння бути своїм як для простої, так і для освіченої аудиторії. Особливу похвалу і підтримку отримав його роман «Ворошиловград», який було названо маніфестом цілого покоління.
            
        2016—2019 роки — член Комітету з Національної премії України імені Тараса Шевченка[3].
            
        11 лютого 2017 року Сергій Жадан був затриманий у Мінську та отримав заборону на в'їзд[4], проте наступного дня заборону на в'їзд скасували[5].
            
        Живе і працює в Харкові. Регулярно виступає зі своїми творами в різних містах України та Західної Європи — в тому числі в супроводі українських музикантів (зокрема, ска-панк-групи «Жадан і Собаки»).
            
        У травні 2017 року «За особливий внесок у українську культуру та стійкість громадянської позиції» було нагороджено премією Василя Стуса[6].
            
        У вересні 2017 року відбулася випуск нової книги «Школа-інтернат».
            
        18 грудня 2019 року американський ПЕН- клуб оголосив довгі списки 2020 PEN America Literary Awards. Книга вибраних віршів Сергія Жадана «Те, що ми живемо, що в тому, що ми помремо за» (What We Live For, What We Die For) в перекладі театрального режисера Вірляни Ткач та американської поетеси Ванди Фіпс — серед номінантів у категорії «Перекладена поезія».</p>
        <a href="#content">Зміст</a>
    <h2 id="p2">Громадська діяльність</h2>
        <p>1992 року був одним із організаторів харківського неофутуристського літературного угрупування «Червона Фіра».

        Під час Помаранчевої революції Жадан був комендантом наметового містечка у Харкові.
            
        Відомий своїми критичними висловлюваннями і публікаціями проти харківських можновладців Добкіна та Кернеса[8].
            
        Неодноразово висловлював симпатії до анархістів, в багатьох його творах присутні «ліві» мотиви[9][10].
            
        2011 року провів акцію проти закону «Про захист суспільної моралі»[11].
            
        Брав активну участь у харківському Євромайдані. Постраждав при захисті будівлі Харківської облдержадміністрації від штурму проросійськи налаштованих активістів. Під час штурму були чутні постріли, над активістами Євромайдану, котрі захищали обласну адміністрацію, чинили самосуд; у результаті за повідомленням Харківської міської ради постраждали 97 осіб: 76 з них було доставлено до лікарень швидкої та невідкладної допомоги, до обласної лікарні. Серед постраждалих був Сергій Жадан, який отримав струс мозку та розсічення голови, можливий перелом носа. Про деталі свого побиття письменник повідомив на своїй сторінці у соціальній мережі Facebook[12].
            
        Виступав за звільнення з російського ув'язнення незаконно засудженого українського режисера Олега Сенцова[13][14].
            
        Член Українського ПЕН.
            
        З початку російсько-української війни надавав волонтерську допомогу ЗСУ. Заснував благодійний фонд, який підтримує освітні та культурні ініціативи.[15] Зокрема започаткував проєкт «Схід читає» щодо наповнення книжками бібліотек Донецької та Луганської областей.[16]
            
        Піснею «Спи моє дитя [Архівовано 13 червня 2021 у Wayback Machine.]», слова на яку він написав для Руслана Горового, долучився до акції «Так працює пам'ять», присвяченої пам'яті Данила Дідіка і всім, хто віддав життя за незалежність України.</p>
        <a href="#content">Зміст</a>  
    <h2 id="p3">Письменницька і перекладацька творчість</h2>
            <p>Пише романи, поезії, есеї. Темою творів письменника є пострадянська дійсність в Україні. Для стилю Жадана характерний вжиток розмовної та нецензурної лексики.

            Роман «Ворошиловград» став книжкою 2010 року за версією «Бі-бі-сі». Презентація роману в Старобільську, на батьківщині письменника, відбулася 7 квітня 2011 року під час Донбас-туру[18], проведеного Правозахисним центром «Поступ» і Літературним угрупованням СТАН у межах Громадської кампанії проти встановлення цензури в Україні. Через тиск місцевої влади деякі виступи, заплановані в рамках Донбас-туру, скасували.
                
            Перекладає поезію з німецької (в тому числі Пауля Целана), англійської (в тому числі Чарльза Буковскі), білоруської (в тому числі Андрія Хадановича), російської (в тому числі Кирила Медведєва, Данилу Давидова) мов.
                
            Тексти Жадана перекладалися німецькою, англійською, польською, сербською, хорватською, литовською, білоруською, російською та вірменською мовами.
                
            У 2014 році в рамках фестивалю відеопоезії CYCLOP брав участь у проекті «роздІловІ».</p>
            <a href="#content">Зміст</a>  
    <h2 id="p4">Висунення на Нобелівську премію з літератури</h2>
            <p>У березні 2022 року Комітет літературознавчих наук Польської академії наук висунув Сергія Жадана на Нобелівську премію з літератури.</p>
            <a href="#content">Зміст</a>    
</body>
</html>